# Sınıflandırma Modelleri
## KNN Algoritması
En yakın komşuluk algoritması olarak geçen bu algoritma. verinin en yakın komşularına bakarak veriyi sınıflandırma mantığına dayanmaktadır. Bu sınıflandırma işleminde verinin komşularına olan mesafeleri kontrol edilmektedir. Yani yeni verinin en yakın olduğu eleman hangi veri sınıfına dahil olduğuna bakılırak o veri sınıfına eklenmektedir.
Bazen sadece en yakındaki veriyi kontrol etmek yetmeyebilir. Örneğin mavi dairenin en yakınında yeşil daire var ancak yakınlarda çok sayıda da sarı daire vardır. Böyle bir durumda o bölgede sarı daireler daha baskın olmaktadır. Bu sefer “k” yani en yakındaki kaç verinin kontrol edileceğine bakılarak sınıflandırma yapılır. Örneğin k=5 olsun, verinin en yakınındaki 5 veri kontrol edilerek hangi veri çoğunluktaysa o sınıfa dahil edilmektedir (5 rengin 3'ü sarı 2'si yeşil ,sarı gruba dahil edilir.).

## SVM-SVR Destek Vektör Makinesi
Bir veri seti içerinde bulunan iki farklı sınıftan birine ait bir dizi veriler olduğunu düşünelim. SVM algoritması bu iki farklı sınıfa ait olan elemanları bir doğru çizerek birbirinden ayrılmaktadır. Bu ayırma işlemini sınırdaki elemanlara göre yapmaktadır. Bu çizilen doğruya hiper düzlem adı verilmektedir. Bu algoritmadaki en önemli nokta hiper düzlemi en kusursuz şekilde belirleyebilmektir. Detaylı çalışma için örnekleri inceleyebilirsiniz.
- İlk adım doğru hiper düzlemi tanımlamaktır. Aşağıdaki görselde görüldüğü gibi elimizde bulunan üç hiper düzlem arasında sınıfları en iyi ayıran B düzlemidir.
- İki sınıfı birbirinden doğru şekilde ayırabilen birden fazla düzlem olsun. Böyle bir durumda düzlemlerin iki sınıfa olan uzaklığına (marjin) bakılır. Marjini iki sınıf içinde en üst düzeyde olan (ortaya en yakın da denilebilir) düzlem en uygun hiper düzlem olarak seçilir.
- İki veri sınıfından birine ait olan eleman ait olduğu sınıftan uzak bir noktada ise o veri aykırı değer olarak ifade edilir. SVM algoritması bu gibi aykırı değerleri önemsemeden maksimum marjine göre en uygun hiper düzlemi çizer.
- İkili veri setleri her zaman doğrusa bir şekilde ayrılacak duruma sahip olmayabilir. Bu gibi durumda SVM’nin çekirdek numarası adı verilen tekniği kullanılır. SVM çekirdeği, düşük boyutlu girdi alanı alan ve onu daha yüksek boyutlu bir alana dönüştüren, yani ayrılamaz problemi ayrılabilir probleme dönüştüren bir fonksiyondur. Kısaca, karmaşık veri dönüşümlerini gerçekleştirerek verilerin tanımlandığı etiketlere ve çıktılara göre ayırma işlemini gerçekleştirir.
